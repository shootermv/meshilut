{"id":"2636","name":"צמרת המשטרה מתעלמת מהפקודות ולא מילאה הסדר ניגוד עניינים","body":"<h3><b><span lang=\"HE\">בעקבות פניית התנועה למשילות ודמוקרטיה נחשף: בניגוד לכללים, הקצינים הבכירים ביותר לא מילאו הסדר ניגוד עניינים. ח\"כ יעל גרמן הגישה הצעה לסדר.</span></b></h3>\r\nשרים, סגני שרים ונושאי משרה בכירים בשירות הציבורי מחוייבים לחתום על הסדר ניגוד עניינים המגדיר באילו נושאים אסור עליהם לעסוק משום קירבה אישית. אלא שכעת מתברר כי דוקא משטרת ישראל מתעלמת באופן גורף מהחובה הזו.\r\n\r\nבמסגרת בקשת חופש מידע שהגישה התנועה למשילות ודמוקרטיה למשטרת ישראל, התבקשה המשטרה להציג את הסדרי ניגוד העניינים של הקצינים מדרגת ניצב ומעלה. על פי הנחיית היועץ המשפטי לממשלה הסדרים אלו צריכים להיות גלויים בהתאם לחוק חופש מידע.\r\n\r\nמשטרת ישראל הודיע לתנועה למשילות ודמוקרטיה כי \"באשר לקצונה הבכירה בשל תקלה של הבקרה לא מולאו שאלונים\". כך למעשה כל השדרה הפיקודית הגבוהה במשטרה, למעט רוני אלשיך, פועלת באופן גורף בניגוד לפקודות המשטרה ולהנחיית היועץ המשפטי לממשלה.\r\n\r\nבתגובת המשטרה נכתב כי כעת \"בהוראת המפכ\"ל, מטופל העניין נמרצות\". המשטרה מבטיחה כי עם סיום הטיפול, יועברו הסדרי ניגוד העניינים לידי התנועה.\r\n\r\nעו\"ד שמחה רוטמן מהתנועה למשילות ודמוקרטיה אומר בתגובה כי \"התנהלות זו של צמרת המשטרה פוגעת קשות באמון הציבור בגורמי אכיפת החוק. <strong>לא יתכן כי בימים בהם עולה הדרישה לחקירות של נבחרי ציבור על אי-גילוי של ניגוד עניינים, תתעלם כל צמרת הפיקוד של המשטרה מחובתה על פי דין ועל פי פקודות המשטרה\"</strong>.\r\n\r\nחברת הכנסת יעל גרמן (יש עתיד) הודיעה כי תפעל לבירור וטיפול הכנסת במחדל של פיקוד המשטרה. לדבריה \" משטרת ישראל הנה הגוף הגדול ביותר במדינה החוקר ומגיש כתבי אישום וחשוב מאד שנדע כי חקירות וכתבי אישום אלה מוגשים בצורה הישרה ביותר וללא חשש לניגוד עניינים. <strong>לא תקין כי דווקא בכירים במשטרה אינם חתומים על מסמכי ניגוד עניינים. יש לטפל בכך בדחיפות ולהחתים בהקדם את כל הקצונה הבכירה על מסמכים אלה</strong>״ אמרה גרמן.\r\n\r\nנזכיר, כי אין זו הפעם הראשונה בה נחשפת התנהלות לקויה מצד בכירי המשטרה בהקשר הזה. לאחרונה התגלה כי מפקד להב 433 ניצב רוני ריטמן לא חתום על הסדר ניגוד עניינים. גם אז העניין נחשף בעקבות פעילות התנועה למשילות ודמוקרטיה.\r\n\r\nלקריאת תשובת המשטרה <a href=\"http://government.beauty-charm.info/wp-content/uploads/2017/07/תשובת-המשטרה-לתנועה-למשילות-הסדר-ניגוד-עניינים-צמרת-הפיקוד.jpeg\">לחצו כאן </a>\r\n\r\nלקריאת הבקשה לחופש מידע <a href=\"http://government.beauty-charm.info/wp-content/uploads/2017/07/בקשת-חופש-מידע-התנועה-למשילות-למשטרת-ישראל-הסדר-ניגוד-עניינים-צמרת-הפיקוד.jpeg\">לחצו כאן </a>"}
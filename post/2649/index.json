{"id":"2649","title":"הסדר ניגוד העניינים למפקד להב: המשטרה מציגה תשובות סותרות והתנהלות תמוהה","body":"<h3><b><span lang=\"HE\">בעקבות עתירת התנועה למשילות ודמוקרטיה, נאלצה המשטרה לחשוף כי בניגוד לפקודות, מפקד להב 433 לא מילא הסדר ניגוד עניינים. בתחילה סירבה המשטרה למסור את המידע בטענת \"פגיעה בפרטיות\".</span></b></h3>\r\nמשטרת ישראל מציגה תשובות סותרות באשר להסדר ניגוד העניינים של מפקד להב 433 ניצב רוני ריטמן. לפני כמעט שנה (נובמבר 2015) הגישה התנועה למשילות ודמוקרטיה בקשה ע\"פ חוק חופש מידע בדרישה לקבל את הסדר ניגוד העניינים עליו חתום ניצב רוני ריטמן. ע\"פ פקודות המשטרה חייב קצין ברמתו לחתום על הסדר כזה המעלה את ניגוד העניינים האישי שלו, אם קיים.\r\n\r\nלאחר חצי שנה השיבה המשטרה וטענה כי היא מסרבת למסור את המידע המבוקש בשל פגיעה בפרטיות. בהקשר זה יש לציין כי כל שרי הממשלה וראש הממשלה חשפו את הסדר ניגוד העניינים שלהם כמתחייב מהנחייתו של היועץ המשפטי לממשלה לפיה חוק חופש מידע מחייב לחשוף לציבור הסדרים אלו.\r\n\r\nבעקבות סירוב המשטרה הגישה התנועה למשילות ודמוקרטיה עתירה מנהלית לבית המשפט על מנת לבקש את קבלת ההסדר. <strong>תגובת המשטרה לעתירה כפי שהוגשה לבית המשפט מעלה תמיהות וטענות סותרות, ובעיקר עולה התנהלות לקויה בכל הקשור לעריכת הסדר ניגוד עניינים לקצינים בכירים כמחוייב בפקודות המשטרה.</strong>\r\n\r\nלמעשה הודיעה המשטרה בתגובתה כי מעולם לא נערך הסדר ניגוד עניינים לניצב ריטמן ותשובתה לתנועה למשילות כאילו מדובר בסירוב על רקע שמירת הפרטיות, \"היתה במישור העקרוני בלבד\".\r\n\r\nעוד טוענת משטרת ישראל כי ריטמן עצמו טען שמילא שאלון למניעת ניגוד עניינים לפני כניסתו לתפקיד מפקד להב אך מסמך זה לא נמצא, ורק בעקבות עתירת התנועה למשילות ולדמוקרטיה, פעלה המשטרה להסדרת העניין. \"הקצין פעל כנדרש ולאחר מילוי השאלון, ביום 19 ביוני 2016, נמצא כי לא מתקיים חשש לניגוד עניינים בהתייחס לניצב ריטמן, ועל כן לא נערך כל הסדר למניעת ניגוד עניינים, ולא הוטלו מגבלות בעניין\", מסרה המשטרה.\r\n\r\nהיועץ המשפטי של התנועה למשילות ולדמוקרטיה, עו\"ד שמחה רוטמן:<strong>\"העובדה שבמשך זמן כה רב מפקד יחידת להב-433 לא מילא שאלון ניגוד עניינים היא מטרידה ביותר. המציאות שבה הגורמים העומדים בצמרת מערכת אכיפת החוק של ישראל מתחמקים ומסתירים מידע מהציבור בעניין זה, תוך מסירת גרסאות סותרות ומטעות, מחייבת בדיקה מעמיקה\".</strong>\r\n\r\nבתנועה מדגישים כי ניצב ריטמן שימש רק כמקרה מבחן להתנהלות המשטרה בעריכת הסדרים אלו ולא בשל חשד כלשהו כלפיו. בעקבות תגובת המשטרה, הרחיבה כעת התנועה את הבקשה, והדרישה המעודכנת היא לקבל את הסדרי ניגוד העניינים של כל הפיקוד הבכיר במשטרה.\r\n\r\nלקריאת בקשת התנועה למשילות לחופש מידע <a href=\"http://government.beauty-charm.info/wp-content/uploads/2017/07/בקשה-לחופש-מידע-התנועה-למשילות.jpg\">לחצו כאן </a>\r\n\r\nלקריאת תשובה המשטרה <a href=\"http://government.beauty-charm.info/wp-content/uploads/2017/07/תשובת-המשטרה-לחופש-מידע-1.5.16.bmp\">לחצו כאן </a>\r\n\r\nלקראת עתירת חופש מידע <a href=\"http://government.beauty-charm.info/wp-content/uploads/2017/07/בקשת-חופש-מידע-התנועה-למשילות-למשטרת-ישראל-הסדר-ניגוד-עניינים-צמרת-הפיקוד-1.jpeg\">לחצו כאן </a>\r\n\r\nלקראת תגובת הצד השני לעתירה <a href=\"http://government.beauty-charm.info/wp-content/uploads/2017/07/תגובת-הצד-השני-לעתירה-1.pdf\">לחצו כאן </a>"}
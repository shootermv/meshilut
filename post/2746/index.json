{"id":"2746","name":"פגמים בהסכם עם מני נפתלי – התנועה למשילות ודמוקרטיה הגישה תלונה על פרקליט המדינה","body":"<strong>התנועה למשילות ודמוקרטיה פנתה לשרת המשפטים וליועץ המשפטי לממשלה בבקשה כי יפתחו בחקירה משמעתית נגד פרקליט המדינה ומעורבים נוספים באישור מעמדו של מר מני נפתלי כ\"עד מדינה\"</strong>\r\n\r\nבפנייה עולות טענות לכך שמני נפתלי קיבל מעמד של \"עד מדינה\" באופן המנוגד להנחיות היועץ המשפטי לממשלה המפרטות כיצד יש לערוך הסכם עד מדינה. כך למשל הסכם עם נפתלי נקבע בעל פה למרות שהנחיית היועץ מחייבת חתימה בכתב.\r\n\r\nהיועץ בהנחיותיו מחייב להבהיר לעד את התנאים המגבילים תחתם הוא נתון כמו למשל האיסור להתראיין לכלי תקשורת, אך נפתלי הצהיר בפני חוקריו שבכוונתו לפנות לכלי התקשורת. בנוסף, לא נכללו התנאים לפיהם אם הפר העד את התחייבותו המדינה רשאית להשתמש נגדו בראיות שהציג.\r\n\r\nבתנועה למשילות ודמוקרטיה העוקבת אחר פעילות מערכות אכיפת החוק בשנים האחרונות מפרטים במכתב התלונה את מסכת הארועים שקדמה להסכם שנערך עם נפתלי לפני הבחירות האחרונות בפברואר 2013. מפורט כיצד היועץ המשפטי לממשלה דאז וינשטיין פנה למבקר המדינה ושאל האם קיימים אצלו חומרים בנושא מעונו של ראש הממשלה על אף שלמעלה מחצי שנה וינשטיין לא טרח לבקש זאת מלינדנשטראוס.\r\n\r\nתוך שלשה ימים מפניית היועץ למבקר ופרסום העניין לכלי התקשורת, הגיע נפתלי ולאחר שבועיים בלבד זכה לחסינות מהפללה עצמית כשספק רב אם בוצעו הבדיקות הנדרשות על פי הנחיית היועץ לפני חתימה על הסכם עד מדינה, ולא זו בלבד אלא שניתנו לנפתלי תנאים של עד מדינה, ללא כל הסכם בכתב, בניגוד ברור להנחיית היועץ המשפטי לממשלה.\r\n\r\nנכתב כי <strong>\"טוהר ההליך הפלילי ואמון הציבור במערכת התביעה, מחייבים בדיקה מעמיקה בדבר הנסיבות החריגות שהצדיקו זניחת כל סטנדרט המופיע בהנחיית היועץ, והגעה לסיכום עד מדינה עם מר מני נפתלי\".</strong>\r\n\r\nלקריאת מכתב התלונה <a href=\"http://meshilut.org/wp-content/uploads/2017/09/תלונה-לשרת-המשפטים-וליועמש-בנושא-מני-נפתלי.pdf\">לחצו כאן</a>"}
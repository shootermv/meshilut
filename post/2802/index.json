{"id":"2802","name":"בעקבות העתירה: מבקר המדינה חושף את היומנים","body":"<h3><b><span lang=\"HE\">לאחר שעתרה נגדו התנועה למשילות ודמוקרטיה, פרסם מבקר המדינה וצמרת משרדו את היומנים: פגישות עם חברי כנסת ושרים לבלימת הצעות חוק בעניינו.</span></b></h3>\r\n&nbsp;\r\n\r\nלקריאת מענה המדינה לבקשה לחופש מידע <a href=\"http://meshilut.org/wp-content/uploads/2017/11/עוד-זאב-לב-התנועה-למשילות-ולדמוקרטיה-מענה-לבקשת-מידע-יומני-פגישות-2.pdf\">לחצו כאן\r\n</a>\r\n\r\nלקריאת יומנו של היועץ המשפטי למבקר המדינה פרופסור יורם רבין <a href=\"http://meshilut.org/wp-content/uploads/2017/11/יומן-היועץ-המשפטי-למבקר-המדינה-פרופ-יורם-רבין-מיום-1-ינואר-2016-ועד-ליום-1-אוגוסט-2017.xlsx\">לחצו כאן </a>\r\n\r\nלקריאת יומנו של מנכ\"ל משרד מבקר המדינה ונציב תלונות הציבור לשנת 2016 <a href=\"http://meshilut.org/wp-content/uploads/2017/11/יומן-מנכל-משרד-מבקר-המדינה-ונציב-תלונות-הציבור-לשנת-2016.xlsx\">לחצו כאן </a>\r\n\r\nלקריאת יומנו של מנכ\"ל משרד מבקר המדינה ונציב תלונות הציבור לשנת 2017 <a href=\"http://meshilut.org/wp-content/uploads/2017/11/יומן-מנכל-משרד-מבקר-המדינה-ונציב-תלונות-הציבור-ינואר-עד-יולי-2017-1.xlsx\">לחצו כאן </a>\r\n\r\nלקריאת יומנו של מבקר המדינה ונציב תלונות הציבור לשנת 2017 <a href=\"http://meshilut.org/wp-content/uploads/2017/11/יומן-פגישות-מבקר-המדינה-ונציב-תלונות-הציבור-ינואר-עד-יולי-2017.xlsx\">לחצו כאן </a>\r\n\r\nלקריאת יומנו של מבקר המדינה ונציב תלונות הציבור לשנת 2016 <a href=\"http://meshilut.org/wp-content/uploads/2017/11/יומן-פגישות-מבקר-המדינה-ונציב-תלונות-הציבור-לשנת-2016.xlsx\">לחצו כאן</a>\r\n<p style=\"font-weight: 400;\">בשבוע שעבר עתרה התנועה למשילות ודמוקרטיה נגד מבקר המדינה לאחר שבמשך שלשה חודשים לא נענה לבקשת חופש המידע שהגישה לפרסום היומנים שלו.\r\nכעת מפרסם המבקר את היומנים וכפי שביקשה התנועה, גם את יומני מנכ\"ל משרדו והיועץ המשפטי למשרד המבקר.\r\nמהיומנים עולה כי בחודשים האחרונים נפגש מבקר המדינה לפגישות אישיות עם מספר שרים וחברי כנסת בנושא: \"הצעות חוק בנושא משרד מבקר המדינה וסמכויותיו\" בהם יו\"ר הקואליציה ח\"כ דוד ביטן, שר האוצר משה כחלון, יו\"ר ועדת הכספים ח\"כ משה גפני, ח\"כ יאיר לפיד, יו\"ר האופוזיציה ח\"כ יצחק הרצוג וחברי כנסת נוספים.</p>\r\n<p style=\"font-weight: 400;\">בתנועה למשילות אומרים כי יתכן וקיים קושי לא מבוטל בכך שמבקר המדינה יוזם פגישות עם חברי כנסת ושרים שהם מבוקרים שלו ומבקש מהם לפעול לבלימת חקיקה שנוגעת למעמדו, \"אך בכל אופן טוב שבזכות פניית חופש המידע והעתירה שהוגשה הדבר נודע ומתפרסם לידיעת הציבור\" נמסר.\r\nעם זאת, מסרב מבקר המדינה השופט בדימוס יוסף שפירא למסור לידי התנועה את מועדי השיחות שערך עם עיתונאים. על פי תשובת המבקר \"ככלל במשרד מבקר המדינה לא נעשה רישום של שיחות טלפוניות (בניגוד למקובל במשרד ראש הממשלה, כפי שאף תואר בפסק הדין בעע\"מ 16/7678 רביב דרוקר נ' הממונה על יישום חוק חופש המידע במשרד ראש הממשלה) ולפיכך בקשתכם איננה מתייחסת ל\"מידע\", כהגדרתו בחוק - \"כל מידע המצוי ברשות ציבורית, והוא כתוב, מוקלט, מוסרט, מצולם או ממוחשב\".\" נכתב.</p>\r\n<p style=\"font-weight: 400;\">בתנועה למשילות ודמוקרטיה מסרבים לקבל את דחייתו לבקשת מועדי השיחות עם עיתונאים ובכוונת עורכי דינה של התנועה להודיע לבית המשפט על עדכון העתירה בה יידרש בית המשפט המחוזי בירושלים להורות למבקר המדינה להשיג מחברת הטלפון את רישומי השיחות, ומתוכם לפרסם את תאריכי השיחות שערך עם עיתונאים, זאת לאור העקרון שקבע בית המשפט העליון כאשר נתבע ראש הממשלה לפרסם את מועדי שיחותיו עם בכירים בעיתון ישראל היום.</p>\r\n<p style=\"font-weight: 400;\">מנהל הפעילות של התנועה למשילות ודמוקרטיה יהודה עמרני, אומר כי \"טוב שבעקבות העתירה שהגשנו המבקר חשף את היומנים שלו. ההליך המשפטי יימשך משום שלצערנו מסרב המבקר למסור את מועדי השיחות שלו עם עיתונאים. הנה אנחנו רואים שעולה מידע בעייתי שלכל הפחות צריך לעניין מאד את הציבור. חשוב לנו שגם מוסד מבקר המדינה יפעל בשקיפות ובניהול תקין ונמשיך לדחוף לכך, גם אם נצטרך לגשת שוב לבתי המשפט\".</p>\r\n&nbsp;\r\n\r\n&nbsp;"}
{"id":"2656","name":"פניה לראש הממשלה: \"החוק הקיים מאפשר. אין צורך בחקיקה חדשה ופרסונאלית\"","body":"&nbsp;\r\n<h3><strong>ראש הממשלה הצהיר על כוונתו לשנות את החוק כדי לשלול תקני שירות לאומי מארגון \"בצלם\", </strong><strong>בתנועה למשילות ודמוקרטיה ענו לראש הממשלה. </strong></h3>\r\nבמכתב ששיגרה הבוקר (ראשון) התנועה למשילות ודמוקרטיה לראש הממשלה וליו\"ר הקואליציה, חבר הכנסת דוד ביטן מהליכוד נכתב כי \"<strong> החוק הקיים מאפשר ליטול את תקני השירות הלאומי מהארגון ואין כל צורך בחקיקה חדשה ופרסונאלית\".</strong>\r\n\r\nבמכתב, מוזכרת חוות דעתה של המשנה ליועמ\"ש עו\"ד דינה זילבר שהוגשה לפני כשנתיים שקבעה כי שלילת תקני השירות מהווה בעיה משפטית. בתגובה לכך, כתבו בתנועה למשילות כי \"המשנה ליועץ המשפטי לממשלה, עו\"ד דינה זילבר, התערבה בעניין בחוסר סמכות ובניגוד לחוק, ומנעה ממנהל השירות הלאומי ומהשר לפעול בהתאם לסמכותם\". נכתב עוד: \"<strong>מקריאת חוות דעתה של עו\"ד זילבר נראה דוקא כי אין כל מניעה חוקית לצעד זה, ופרשנותה היא העומדת בסתירה למבחן הסבירות\".</strong>\r\n\r\nבפניה לראש הממשלה מוסבר כי אין בצעד כזה פגיעה חוקתית בזכויות \"משום שחוק יסוד כבוד האדם וחירותו אינו כופה על המדינה להעניק כלים ותקציבים לארגונים או לפרטים, וכמובן שלא יוטלו מגבלות על חופש הביטוי או הפעולה שלהם בעקבות כך\".\r\n\r\nבתנועה למשילות אומרים כי החוק הקיים אינו מחייב לתת תקן של שירות לאומי לארגון זה או אחר. לשר הממונה יש את הסמכות לקבוע הוראות כוללות בעניין ולמנהל מנהלת השירות הלאומי יש את שיקול הדעת. משאבי הזמן של ממשלת ישראל וכנסת ישראל הינם משאבים מוגבלים, ולא ייתכן שכל פעם שהמשנה ליועץ המשפטי לממשלה זורקת אבן לבור, בחוסר סמכות, בחוסר עקביות, ותוך שקילת שיקולים פוליטיים זרים, ייאלצו כל החכמים להשקיע את זמנם ומרצם כדי להוציא אותה.\r\n\r\nלסיום כותב מנהל הפעילות בתנועה יהודה עמרני לראש הממשלה כי \"אכן יש ליזום חקיקה חדשה. הדברים אמורים בנוגע לחוק אשר יסדיר אחת ולתמיד את סמכויותיו של היועץ המשפטי לממשלה, ובין היתר ימנעו מעורבות לא עניינית של הייעוץ המשפטי, בענייני מדיניות\".\r\n\r\nלקריאת המכתב לראש הממשלה <a href=\"http://government.beauty-charm.info/wp-content/uploads/2017/07/לרוהמ-החוק-הקיים-נותן-מענה-בעניין-בצלם.pdf\">לחצו כאן </a>"}
{"id":"2939","title":"נציבות הביקורת לא יכולה לבדוק את החוקר","body":"<h3><b><span lang=\"HE\">נציבות הביקורת על הפרקליטות מוגבלת בפתיחת ביקורת על מקרים בהם מתקיים בירור. התנועה למשילות: לתקן החוק ולהסיר את הגבלת הבדיקה</span></b></h3>\r\n&nbsp;\r\n<p style=\"font-weight: 400;\">עורכי הדין של התנועה למשילות ודמוקרטיה פנו לשרת המשפטים איילת שקד וטענו כי כיום אין גורם עצמאי שיכול לערוך ביקורת בלתי תלויה על חוקר הרשות לני\"ע <strong>עו\"ד ערן שחם-שביט</strong>.</p>\r\n<p style=\"font-weight: 400;\">בתנועה אומרים כי נציבות הביקורת על מייצגי המדינה בערכאות אמורה לבדוק ארועים מהסוג הזה בהם מעורבים מייצגי המדינה בבתי המשפט, \"אך חוסר בולט והכרחי עליו התרענו עוד בהליכי חקיקת החוק מונע מהנציבות לבחון מקרה כזה\" נכתב.</p>\r\n<p style=\"font-weight: 400;\">החוק שנחקק לפני שנה וחצי ומסדיר את עבודת נציבות הביקורת על הפרקליטות ומייצגי המדינה בערכאות מגביל את הנציבות במספר מקרים. כך למשל הנציב לא יכול לפתוח בביקורת על מעשה שמתקיים בעניינו הליך משפטי או משמעתי ולא יכול לפתוח בביקורת מיוזמתו.</p>\r\n<p style=\"font-weight: 400;\">כאן הבדיקה המשמעתית של החוקר שחם שביט, מצויה בידי נציבות שירות המדינה. ולכן לטענת התנועה למשילות, הנציב דוד רוזן אינו יכול לערוך ביקורת.</p>\r\n<p style=\"font-weight: 400;\">עורכי הדין שמחה רוטמן ושמואל שניידר כותבים כי \"במצב הדברים הזה, מלבד ההליך הפלילי אם יפתח, אין כל יכולת לערוך ביקורת הוגנת ובלתי תלויה מול נציג הרשות לני\"ע ומול חבריו לתביעה\". לדבריהם \"כעת, משהתממש החשש מפני הגבלת סמכותו של הנציב לבחון בזמן אמת את המאורעות הנוגעים לתחום הביקורת שלו, <strong>אנו קוראים לך לפעול לתיקון דחוף של החוק כדי שיאפשר ביקורת בזמן אמת\".</strong></p>\r\n<p style=\"font-weight: 400;\">במכתב הם קוראים לשרת המשפטים וליו\"ר ועדת החוקה בכנסת ח\"כ ניסן סלומינסקי<strong> לפעול בהקדם לתיקון החוק ולהסרת מגבלות הביקורת מעל נציבות הביקורת על הפרקליטות,</strong>ומוסיפים כי  \"היכולת והעצמאות הנתונה בידי גורמי הביקורת לבדוק מקרים בעייתיים שנחשפים ושאינם נחשפים, הן תנאי בסיסי לשמירה על אמון הציבור במערכות אכיפת החוק ובמייצגי המדינה בערכאות שבידיהם נתון כח ואמון רבים מאד\"</p>\r\n&nbsp;\r\n\r\nלקריאת ההפנייה שנשלחה לשרת המשפטים ויו\"ר ועדת החוקה <a href=\"http://meshilut.org/wp-content/uploads/2018/02/לשרת-המשפטים-לחיזוק-נציבות-הביקורת-בעקבות-פרשת-המסרונים-1.pdf\">לחצו כאן </a>"}